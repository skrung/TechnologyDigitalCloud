# Digital Technology Workshop: Chapter 1 Cloud
โครงการอบรมเชิงปฏิบัติการเทคโนโลยีดิจิทัล:บริบทที่ ๑ คลาวด์

* วันพฤหัสบดีที่ 28 ธันวาคม 2566
* ณ โรงเรียนบดินทรเดชา (สิงห์ สิงหเสนี) เลขที่ 40 ซอยรามคำแหง 43/1 แขวงพลับพลา เขตวังทองหลาง กรุงเทพมหานคร 10310

## 1. ความเป็นมา หลักการและเหตุผล
ในยุคที่เทคโนโลยีสารสนเทศมีความก้าวหน้าเป็นอย่างมาก มีการนำอินเทอร์เน็ตมาใช้งานเป็นหลัก เกิดการเติบโตของบริษัทดอต-คอมมากมาย ที่สนับสนุนการเติบโตของธุรกิจแบบออนไลน์ มีการเพิ่มขึ้นของแพลตฟอร์มอีคอมเมิร์ซ เช่น อเมซอน (Amazon) และ อีเบย์ (eBay) กระตุ้นความต้องการในระบบเทคโนโลยีสารสนเทศที่มากขึ้นและเข้าถึงได้จากทั่วทุกมุมโลก เกิดการทำธุรกรรมออนไลน์มากมาย

ในระบบของการศึกษา การเจริญเติบโตของเทคโนโลยีดิจิทัลทำให้เกิดระบบ เครื่องมือและโปรแกรมที่เชื่อมต่อกันและสนับสนุนการเรียนการสอนทั่วโลก การก้าวหน้าเหล่านี้มีบทบาทสำคัญต่อการศึกษา เกิดการพัฒนาศักยภาพผู้สอนและผู้เรียนสู่เป้าหมายการพัฒนาที่ยั่งยืนที่ 4 (SDG 4: https://data.unicef.org/sdgs/goal-4-quality-education/) การศึกษาที่มีคุณภาพ พร้อมทั้งทำให้เปลี่ยนแปลงวิธีการให้การเข้าถึงการเรียนรู้ทั่วไป การเรียนรู้ระยะไกลเป็นทางเลือกที่เป็นประโยชน์ต่อนักเรียน

ดังนั้นเพื่อให้นักเรียนและครูของทางโรงเรียน บดินเดชา สิงห์ สิงหเสนีย์ ได้พัฒนาทักษะทางดิจิทัล บริบทคลาวด์ ทางภาควิชาคณิตศาสตร์และวิทยาการคอมพิวเตอร์ คณะวิทยาศาสตร์ จุฬาลงกรณ์มหาวิทยาลัยจึงเสนอโครงการอบรมเชิงปฏิบัติการเทคโนโลยีดิจิทัล: บริบทที่ ๑ คลาวด์ ผ่านเครื่องมือคลาวด์ของบริษัท กู้เกิล (Community cloud) ที่เปิดให้สถานศึกษาสามารถใช้งานได้ฟรี ไม่มีค่าใช้จ่าย ทั้งนี้ผู้เข้ารับการอบรมจะได้เรียนรู้ (1) คลาวด์:ที่มา สถาปัตยกรรม และบริการของคลาวด์ (2) ฝึกทักษะการใช้เครื่องมือคลาวด์บนกู้เกิล Google Docs, Google Sheets, Google Slides, Google Forms (3) ภาษาไพทอนสำหรับการพัฒนาโปรแกรม (4) การใช้งานสมุดจดจูปิเตอร์ที่ชื่อ Google Colaboratory

## 2. วัตถุประสงค์และขอบเขตของโครงการ
    1. ยกระดับความรู้และความเข้าใจในทักษะดิจิทัล คลาวด์  
    2. ฝึกฝนทักษะการใช้ซอฟต์แวร์บนคลาวด์ของบริษัท กู้เกิล  
    3. ฝึกฝนทักษะในการเขียนและพัฒนาโปรแกรมภาษาไพทอนบนสมุดจดจูปิเตอร์ บนคลาวด์ของกู้เกิล  
    4. แลกเปลี่ยนความรู้และประสบการณ์ระหว่างผู้เข้าร่วมอบรมและอาจารย์ของภาควิชาคณิตศาสตร์และวิทยาการคอมพิวเตอร์  
    5. ส่งเสริมความสัมพันธ์อันดีระหว่างนักเรียน ครู และเจ้าหน้าที่ของโรงเรียนบดินเดชา (สิงห์ สิงหเสนีย์) กับภาควิชาคณิตศาสตร์และวิทยาการคอมพิวเตอร์  

โดยที่ขอบเขตของโครงการอบรมครอบคลุมหัวข้อดังต่อไปนี้

**บรรยายคลาวด์ (1½  ชั่วโมง)**:เทคโนโลยีดิจิทัล:บริบท ๑ คลาวด์
    • คลาวด์คืออะไร
    • ตัวแบบคลาวด์คำนวณ 
    • วิวัฒนาการของคลาวด์
    • ลักษณะที่สำคัญของคลาวด์
    • ชนิดของคลาวด์
    • ตัวแบบบริการคลาวด์
    • ไฮเปอร์ไวเซอร์
วัตถุประสงค์ย่อย(1) เพื่อให้ผู้เข้าอบรมเข้าใจ ที่มา และหลักการเกิดของคลาวด์ และวิธีการใช้งานคลาวด์
 		(2) เพื่อให้ผู้เข้าอบรมสามารถอธิบายแนวคิดการประมวลผลบนคลาวด์ได้
 		(3) เพื่อให้ผู้เข้าอบรมสามารถอธิบายวิวัฒนาการของคลาวด์ได้
		(4) เพื่อให้ผู้เข้าอบรมสามารถเข้าใจชนิดและตัวแบบบริการคลาวด์
		(5) เพื่อให้ผู้เข้าอบรมอธิบายวิธีการของ ไฮเปอร์ไวเซอร์ได้
  
**ปฏิบัติการคลาวด์กู้เกิล 2 (2 ชั่วโมง)**:เทคโนโลยีดิจิทัล:คลาวด์กู้เกิล
    • การใช้งาน Google app
    • การใช้งาน Google docs
    • การใช้งาน Google sheets
    • การใช้งาน Google slides
    • การใช้งาน Google forms
วัตถุประสงค์ย่อย	(1) เพื่อให้ผู้เข้าอบรมเข้าใจและอธิบายการเรียกใช้กู้เกิลแอปได้
		(2) เพื่อให้ผู้เข้าอบรมเข้าใจความแตกต่างและฟังก์ชันการทำงานของ Google docs, Google sheets, Google slides และ Google forms ได้
 		(3) เพื่อให้ผู้เข้าอบรมสามารถสร้างเอกสารให้เหมาะกับงานได้
   
**บรรยายภาษาไพทอน (1 ชั่วโมง)**:เทคโนโลยีดิจิทัล:ภาษาไพทอน
    • ประวัติของภาษาไพทอน
    • หลักการตั้งชื่อและชนิดของวัตถุ
    • นิพจน์และตัวดำเนินการในภาษาไพทอน
    • การเขียนคำสั่งในภาษาไพทอน
    • โจทย์
วัตถุประสงค์ย่อย	 (1) เพื่อให้ผู้เข้าอบรมเข้าใจภาษาไพทอน
		(2) เพื่อให้ผู้เข้าอบรมเข้าใจและเขียนโปรแกรมบนภาษาไพทอนได้
		(3) เพื่อให้ผู้เข้าอบรมฝึกฝนทักษะการพัฒนาโปรแกรมภาษาไพทอน
		(4) เพื่อให้ผู้เข้าอบรมเข้าใจและเขียนโปรแกรมประยุกต์การแก้ปัญหาด้วยภาษาไพทอน
  
**ปฏิบัติการกู้เกิลโคแลป (2 ชั่วโมง)**: เทคโนโลยีดิจิทัล:กู้เกิลโคแลปบอราทอรี
    • หลักการทำงานของสมุดจดจูปิเตอร์
    • การสร้างเอกสารด้วย Markdown
    • การประมวลผลนิพจน์ภาษาไพทอน
    • การเขียนและประมวลผลโปรแกรมภาษาไพทอน
    • โมดูลมาตรฐาน numpy, pandas, matplotlib
    • การติดตั้งโมดูลเสริม
วัตถุประสงค์ย่อย	(1) เพื่อให้ผู้เข้าอบรมเข้าใจหลักการทำงานของสมุดจดจูปิเตอร์
		(2) เพื่อให้ผู้เข้าอบรมฝึกฝนทักษะการเขียนเอกสารด้วย Markdown
		(3) เพื่อให้ผู้เข้าอบรมฝึกฝนการพัฒนาโปรแกรมภาษาไพทอนบนคลาวด์
		(4) เพื่อให้ผู้เข้าอบรมสามารถเรียกใช้โมดูลมาตรฐานและติดตั้งโมดูลเสริมได้

## 3. ระยะเวลาของโครงการ
	การอบรมจะมีการบรรยายประกอบกับปฏิบัติการบนคลาวด์ ในวันที่ 28 ธันวาคม 2566 

## 4. วิธีการและขั้นตอนการดำเนินงาน
ก่อนการอบรม	ผู้เข้าอบรมจะทำแบบสอบถามเพื่อสำรวจความเข้าใจและพื้นฐานที่มีก่อนการอบรม
ระหว่างการอบรม	ผู้เข้าร่วมอบรมจะร่วมนำเสนอในกิจกรรมระหว่างการอบรมเพื่อแสดงทักษะที่ได้เรียนระหว่างการอบรม
หลังการอบรม	ผู้เข้าร่วมอบรมจะทำแบบทดสอบท้ายการอบรม เพื่อตรวจสอบความเข้าใจในเนื้อหาที่ได้อบรม
บทสรุปจะถูกนำเสนอในรูปแบบของรายงานเมื่อการอบรมเสร็จสิ้น

## 5. คณะผู้ดำเนินการ
ผู้ดำเนินการอบรมคือรองศาสตราจารย์ ดร. กรุง สินอภิรมย์สราญ ภาควิชาคณิตศาสตร์และวิทยาการคอมพิวเตอร์ คณะวิทยาศาสตร์ จุฬาลงกรณ์มหาวิทยาลัย

